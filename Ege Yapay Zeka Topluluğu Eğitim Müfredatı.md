# Ege Yapay Zeka Topluluğu Eğitim Müfredatı
## Müfredat seviyesi: Başlangıç

Bu müfredatımız;
- Okumalar, 
- Makaleler,
- Videolar,
- Dersler ve Kurslar, 
- Kitaplar,
- ...

ve yapay zekanın temellerini anlayabilmemiz için gereken en genel konuları içeriyor olacak. Müfredatı takip edebilmek için B1-B2 düzeyinde İngilizce bilgisi önerilir, fakat elimizden geldikçe Türkçe kaynaklar da paylaşıyor olacağız.

Müfredatta takip edilmesini önerdiğimiz sıra baştan sona doğru gitmek olsa da dilediğiniz, merak ettiğiniz konulara atlayıp tüketmenizde de bir sakınca bulunmuyor. Tüm içerikler başlangıç seviyesi için ayarlanmış olduğu için terimlere biraz hakim olmanızın yeteceğini düşünüyoruz. Sorularınız olduğu noktada Discord Sunucumuzdaki müfredat hakkında sorular kanalına yazmanız yeterli olacaktır.

# Teorik Müfredat

## Temel Kavramlar

Teorik çalışmamıza başlayabilmemiz için temel kavramların ne anlama geldiğini öğrenmek çok önemli. Bunun için size hazırladığımız müfredatta şu an;

### 1 Medium yazısı,
#### [Yapay Zekaya Başlama Rehberi | Ayyüce Kızrak](https://medium.com/@ayyucekizrak/yapay-zekaya-ba%C5%9Flama-rehberi-91e79d3de8e1)
  
  **Dil:** Türkçe
    
  **Özet:** Ayyüce Kızrak kimdir? diye bir soru varsa aklınızda, hemen [medium](https://ayyucekizrak.medium.com/) ve [bireysel](http://www.ayyucekizrak.com/en/about/) bağlantılarını paylaşmış olalım. Hazırladığı bu yazıda aslında bizim de sizlere anlatmak istediğimiz birçok şey ve içerik bulunuyor. Kesinlikle en başta okunmasını öneriyoruz. Temel kavramlar, Yapay Zeka dediğimizde ne olduğu, neler üzerine çalışabileceğimiz üzerine güzel bir yazı.

### 1 Modül,
#### [Yapay Zeka Teknolojisine Giriş | Microsoft](https://docs.microsoft.com/tr-tr/learn/modules/introduction-to-ai-technology/)

  **Dil:** Türkçe ve İngilizce
  
  **Özet:** Microsoft'un hazırlamış olduğu bu modül, Yapay Zeka'nın son zamanlarda neden popüler olduğundan, Yapay Zeka, Makine Öğrenmesi ve Derin Öğrenme kavramlarının neler olduğundan, Microsoft bünyesinde nasıl hizmetler sunulduğundan ve daha detaylı bazı problemlerin, sektörlerde nasıl çözümlerle sağlandığından bahsediyor. Oldukça öğretici ve incelenmesinde fayda olan bir içerik olduğunu düşünüyoruz.

### 2 TEDx Konuşması,
#### [Yapay Zekanın Girdabı | Cem Say | TEDxKoçUniversity](https://www.youtube.com/watch?v=HNVA4nLzkpQ)
  
  **Dil:** Türkçe
    
  **Özet:** Süresi *17:53* olan, TEDx konuşması olarak fazla teknik dil kullanılmadan ilgi çekici Yapay Zeka konularından bahsedilen bir konuşma. Prof. Dr. Cem Say hocamız aynı zamanda Boğaziçi Üniversitesinde Yapay Zeka ve Kuantum hesaplamalar alanlarınd araştırmalar yapan bir akademisyen. CV sini de merak eden olursa [kişisel websitesini](https://www.cmpe.boun.edu.tr/~say/) paylaşmış olalım.
    
#### [Yapay Zeka Ve İnsan El Ele | Merve Ayyüce Kızrak | TEDxBahcesehirUniversity](https://www.youtube.com/watch?v=kieF8V-vJfo)
  
  **Dil:** Türkçe
    
  **Özet:** Yine Ayyüce Kızrak'tan çok güzel bir içerikle karşınızdayız. Süresi *18:22* olan bu TEDx konuşması, ilgimizi çekecek bazı Yapay Zeka konularını hayattan örneklerle açıklayarak konuşmasına başlıyor. Devamında ilginç Yapay Zeka modelleri üzerine de örnekler veriyor. Bu konuşma Cem Say hocamızın bahsettiği şeylerle ortak noktalara sahip fakat aynı zamanda Yapay Zeka genel kültürü diyebileceğimiz alandan da birçok örnekten de bahsediyor, bu yüzden iki videonun da tüketilmesini özellikle öneriyoruz.

### 1 Coursera Kursu,
#### [AI For Everyone | Coursera | DeepLearning.AI | Andrew Ng](https://www.coursera.org/learn/ai-for-everyone)
  
  **Dil:** İngilizce
    
  **Özet:** DeepLearning AI organizasyonunun ve Coursera sitesinin kurucusu olan, aynı zamanda Stanford Üniversitesinde akademisyen olan Andrew Ng den bahsetmeye başlarsak bitirebileceğimizi düşünmüyorum, o yüzden CV sini [buradan](https://www.coursera.org/instructor/andrewng) inceleyebilirsiniz. AI For Everyone kursunda Yapay Zeka nedir, Yapay Zeka projeleri nasıl inşa edilir, şirketlere Yapay Zeka nasıl entegre edilir ve Yapay Zeka ile toplum başlıklarında 4 farklı hafta içeriği bulunuyor. Auditlenerek bedavaya alınabilecek bu kurs başlangıç için oldukça işe yarar bir içerik.
    
  **Ek bilgi:** Coursera kursları nasıl auditlenir sorusunun cevabı için [bu videoyu](https://www.youtube.com/watch?v=jF376JXDKCo) izleyebilirsiniz.

### 1 Okuma kitabı ve 
#### [50 Soruda Yapay Zeka | Cem Say](https://1000kitap.com/kitap/50-soruda-yapay-zeka--128773)

  **Dil:** Türkçe
    
  **Özet:** 50 soruya yanıt vererek zekice Yapay Zeka konularını anlatan ve gerçek hayattaki birçok örnekle özetleyen Cem Say hocamız, bundan önceki TEDx videosunda da anlattığı konuların birçoğunu detaylarıyla açıklıyor ve Bilgisayar Bilimleri temelleri olan konuları, istatistik konuları, Matematik biliminin tarihi ve bazı kavramların nasıl günümüze geldiğini açıkladığı çok güzel bir eser kaleme almış. Bu kitabın okunulmasını kesinlikle ve kesinlikle Yapay Zeka meraklısı herkese öneriyoruz.

### 1 Youtube dersi yer alıyor.
#### [Yapay Zeka 1: Giriş, Dersin İçeriği ve İnsan / Rasyonellik Ayrımı | BilgisayarKavramlari](https://www.youtube.com/watch?v=0ZYLWHh8IrE)
  
  **Dil:** Türkçe
    
  **Özet:** İngilizce bir kaynaktan temel alınıp türkçe anlatımı sunulan bu ders, süresi *43:42* olan, Yapay zeka nedir, İnsan gibi düşünme, İnsan gibi davranma, Rasyonel düşünme ve Rasyonel davranma gibi konuları ele alan, Turing Testi, Bilişsel Bilim, Rasyonel Agent, Veri, Bağlamsız Bilgi(Information), Bağlamlı Bilgi(Knowledge), Bilgelik(Wisdom) gibi kavramları anlatıyor ve orta düzeye de devam edecek kişiler için güzel bir temel sunuyor. Bilgisayar Bilimlerine ilgili arkadaşlarımız da birçok kez bu youtube kanalı ile karşılaşmıştır, Sadi Evren Şeker konuları güzel bir şekilde özetleyerek akıcı anlatımına bu videoda da devam ediyor. Orta düzeye ilerlemeyi de istediğinizde bu dersi dinlemenizi öneriyoruz.

## Yapay Zeka'nın Tarihine Giriş
Her konuda olduğu gibi öğrenmeye başlarken tarihi hakkında bilgi sahibi olmak da gelişim sürecini daha parlak kılacak, günümüzdeki karmaşık teknolojilerin, kara kutuların ışıklandırılmasında yardımcı olacaktır. Aynı zamanda geçmişten günümüze değişimler bu çalışma sürecimizde motivasyonumuzu artıracak ve bize yeni bilgiler katacaktır. Bu yüzden başlangıç tarihi, Yapay Zeka fikri kimden çıktı tarzından bilgileri de paylaşmayı istedik.

<img src="/Resources/Alan_Turing.jpg" alt="Alan M. Turing" width="300" height="408">

### [Computing Machinery and Intelligence | Alan M. Turing | 1950](https://www.csee.umbc.edu/courses/471/papers/turing.pdf)
  **Dil:** İngilizce

  **Özet:** Yukarıda fotoğrafını gördüğümüz kişi, Enigma şifreleme makinesini çözecek bilgisayarı inşa edenlerden birisi, Bilgisayar Bilimlerinin babası, Turing makineleriyle günümüzü değiştiren fikir üstadı, 1950 senesinde Makineler Düşünebilir mi? sorusunu soran bilim insanı, Alan Turing. Kendisinin Enigma hikayesini belki [bu filmden](https://www.imdb.com/title/tt2084970/) hatırlarsınız, izlemediyseniz lütfen bunu okumayı burada durdurun, izledikten sonra devam edin.

  Alan Turing'in hayatının ayrıca bir müfredatta detaylıca verilmesi ve paylaşılmasını isteriz, fakat şu an bu makalesiyle tarihe giriş yapıyoruz. 5 kısımdan oluşan bu makalede Makineler Düşünebilir mi? sorusunu 5 başlık altında inceliyor ve konuyu tartışmaya açıyor. Yapay Zeka ve Bilgisayar Bilimleriyle ilgilenen herkesin okuması gerektiğini düşündüğümüz, oldukça ilgi çekici bir makale.

### [Dartmouth Konferansı](https://tr.wikipedia.org/wiki/Dartmouth_Konferans%C4%B1)
  **Dil:** Türkçe, İngilizce
  
  **Özet:** Hocalarımız zaman zaman kaynakçaları wikipedia olarak göstermemize kızsa da, notumuzu kırıyor olsa da bu konuda oldukça güzel bir başlangıç ve devamında kaynakçası incelenerek dallandırılan bir araştırma sunuyor. Dartmouth Konferansı, John McCarthy gibi bir Yapay Zeka fikir babasının da yer aldığı bir konferans. Bu alanın kurucu olayı olarak kabul edilen bu konferansın incelemeye, öğrenmeye değer olduğunu düşünüyoruz.
  
  **Ek Bağlantı:** [Konferans Yazısı](http://www-formal.stanford.edu/jmc/history/dartmouth/dartmouth.html)

### [Makineler Düşünebilir mi? | Ord. Prof. Dr. Cahit ARF | Atatürk Üniversitesi | 1958 - 1959](https://www.mbkaya.com/hukuk/cahit-arf-makine-dusunebilir-mi-orjinal.pdf)
  **Dil:** Türkçe
  
  **Özet:** İçeriklerimizde biraz da yerli ve milli olmak gerekli. Özellikle 1958 senesinde bizim de bu konuda sorular sorup araştırmalar yapmış olmamız, Cahit Arf gibi değerli bir akademisyen ve bilim insanımızın bu konuda bir yazısının olması gerçekten gurur verici. Motivasyon kaynağı da olacağını düşündüğümüz için Turing'in makalesinden hemen sonra bu yazının da okunmasını öneriyoruz.

### [History of Artificial Intelligence](https://en.wikipedia.org/wiki/History_of_artificial_intelligence)
  **Dil:** İngilizce
  
  **Özet:** Az önce wikipediayı kaynakça gösterme tabumuzu yıktığımıza göre(en azından öyle düşünüyoruz) şimdi de tarihin devamını öğrenebilmemiz için History of Artificial Intelligence wikipedia sayfasını öneriyoruz. Bu sayfanın detaylı, kaynakçaları kaliteli, güzel atıflar yapılmış ve başlıkların ilk cümlelerini bile okusak konu hakkında iyi bir fikrimiz olmasını sağlayacak bir içerik olduğunu düşünüyoruz. Bilgilerimizi daha da ilerletmek için göz atmanızı öneriyoruz.
  
  **Ek Öneri:** Kaynakçaları da karıştırmayı, kolaçan etmeyi unutmayın.

## Yapay Zeka'da İlginç Gelişmeler, Popüler Kültür ve Ek İçerikler
Terimleri anlamak için ve genel hatları belirginleştirmek için önerilerimizi yapmış, tarihine de değinmiş olduğumuza göre sıra popüler kültürde. Buradaki bazı içerikleri çoktan görmüş olduğunuzu tahmin ediyor olsak da burada bulunmasını istiyoruz. Aralarında bildiğiniz içerikler de mevcut olacak, keyifli tüketmeler.

### Deep Blue [YouTube](https://www.youtube.com/watch?v=NJarxpYyoFI) <!> [Wikipedia](https://en.wikipedia.org/wiki/Deep_Blue_(chess_computer))

### AlphaGo [YouTube](https://www.youtube.com/watch?v=8dMFJpEGNLQ&t=7s) <!> [Wikipedia](https://en.wikipedia.org/wiki/AlphaGo)

### Turing Testi [YouTube](https://www.youtube.com/watch?v=sXx-PpEBR7k) <!> [Wikipedia](https://tr.wikipedia.org/wiki/Turing_testi)

### Çince Odası Argümanı [YouTube](https://www.youtube.com/watch?v=TryOC83PH1g) <!> [Wikipedia](https://tr.wikipedia.org/wiki/%C3%87ince_odas%C4%B1)

### Otonom Arabalar [YouTube](https://www.youtube.com/watch?v=Y8jYyJJIN9M) <!> [Wikipedia](https://tr.wikipedia.org/wiki/Otonom_araba)

### Google Asistanı [YouTube](https://www.youtube.com/watch?v=FPfQMVf4vwQ) <!> [Wikipedia](https://tr.wikipedia.org/wiki/Google_Asistan)

### StyleGAN [Websitesi](https://thispersondoesnotexist.com/) <!> [YouTube](https://www.youtube.com/watch?v=N4m_xt4vFwY) <!> [Wikipedia](https://en.wikipedia.org/wiki/StyleGAN)

### [Stanford Seminar: Google's Multilingual Neural Machine Translation System](https://www.youtube.com/watch?v=nR74lBO5M3s)

### [Multi-Agent Hide and Seek](https://www.youtube.com/watch?v=kopoLzvh5jY)

### [Yapay zeka dünyasındaki en büyük sıçrama gerçekleşti! GPT-3 nedir? | Barış Özcan](https://www.youtube.com/watch?v=r2dQgdktUJg) <!> [GPT-3 Websitesi](https://arxiv.org/pdf/2005.14165.pdf)

### [Boston Dynamics | Dans eden bu robotlar GERÇEK Mİ? | Barış Özcan](https://www.youtube.com/watch?v=lyRVU3rzoTU) <|> [Başka bir videosu | Boston Dynamics](https://www.youtube.com/watch?v=tF4DML7FIWk)

### [Ne dersen çizen yapay zeka çıktı! DALL-E | Barış Özcan](https://www.youtube.com/watch?v=Cq33iTwbkic) <|> [DALL-E Websitesi](https://openai.com/blog/dall-e/)

### [OpenAI Codes Live Demo | Doğal dili koda dönüştüren model](https://www.youtube.com/watch?v=SGUCcjHTmGY) <|> [OpenAI Codex Websitesi](https://openai.com/blog/openai-codex/)

### [Daha da detaylı okuma ve araştırma için: Yapay Zeka Wikipedia Sayfası](https://en.wikipedia.org/wiki/Artificial_intelligence)

### [Tarihi Karşılaşma: YAPAY ZEKA vs. YAPAY ZEKA | Bebar Bilim](https://www.youtube.com/watch?v=dhnZ8qxmP00)

#### Müfredat sürümü: v1.0
> Müfredata koyulmasını önerdiğiniz bir içerik varsa, açıklaması olmayan ve sizin eklemek istediğiniz bir içerik varsa veya bulunmaması gerektiğini düşündüğünüz bir içerik varsa *contact.egeuniai@gmail.com* adresine *Müfredat* konusuyla mail atabilirsiniz. Keyifli okumalar, iyi çalışmalar. **- Eğitim Birimi**
